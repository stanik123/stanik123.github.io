Kuřecí prsa 2ks rozpůlené na 4ks (asi 600g)
bylinky (petržel, bazalka, máta) 5g
česnek 2 stroužky
olivový olej 2 lžíce
med 1 lžíce
voda 50 ml
citronová kůra 1 lžička
citronová šťáva 1 lžíce
sůl a pepř

Salát
salát 400 g
sůl a pepř
sójová omáčka tmavá 1 lžíce
balzamikový ocet 1 lžíce
třtinový cukr
olivový olej 1 lžička
toustový chléb 4 plátky

Dip
bílý jogurt 75g
tatarka 75g
majonéza 50g
parmazán (nastrouhaný) 40 g
bylinky (čerstvé,pažitka, petržel...)
citronová šťáva
sůl a pepř

Do mixovací nádoby vložte bylinky (petrželovou nať, bazalku, mátu), česnek, 1 lžíci oleje, med, vodu, citronovou kůru a šťávu a pepř a vše rozmixujte.
Kuřecí prsa omyjte, osušte a vložte do uzavíratelné nádoby. Poté je zalijte připravenou marinádou, nádobu uzavřete, dejte do chladu a nechte alespoň 2 hodiny marinovat.
Jakmile budou prsa namarinovaná, důkladně rozpalte gril. Poté prsa osolte a zprudka opečte z každé strany. Poté přiklopte a kuřecí prsa chvíli dopékejte.

Do hluboké misky dejte salát, lehce zakápněte olivovým olejem, balzamikovým octem a sójovou omáčkou a posypte cukrem, osolte a opepřete. Salát lehce promíchejte.

Mezitím připravte dip. V misce smíchejte tatarku, majonézu, bílý jogurt, najemno nastrouhaný parmazán, nadrobno nakrájené bylinky, sůl a pepř. Dochuťte citronovou šťávou.

Na talíř naservírujte salát, na něj položte nakrájené prso, z druhé strany přidejte opečené a nakrájené kousky toustu a podávejte společné s miskou dipu.