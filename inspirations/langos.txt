Pro pět lidí + 1-2 ještě zbydou

1 (42g) droždí
525g hladké mouky
350ml vlažné mléka
1lžk cukru krystal
1lžk soli
1lž oleje

Do mísy si proseju 500 g mouky a promíchám se solí.
Do hrníčku nebo malé misky vložím droždí, posypu lžičkou cukru, a míchám dokud není droždí tekuté.
Tekuté droždí zaliju polovinou mléka a promíchám.
V mouce vytvořím důlek a naliju do něj mléko s droždím*, počkám 10 minut než se v míse zvedne pěna.
Přiliju zbytek mléka a lžící oleje a prohnětu, na robotu asi 5 minut.
Během hnětení ještě přidám podle potřeby mouku (asi 25 - 50 g), protože se těsto docela lepí. 
** Těsto v míse posypu trochou mouky a dám kynout (na 30 minut až 1 hodinu).
Těsto vytáhnu moukou posypaný stůl, popř. na vál. Rozdělím na menší kousky a ještě 5 minut nechám.
Na oleji osmažíme***.
Hotové langoše odkládám na papírové ubrousky (případně je s nimi i trochu otřu) a už na ně jen mažu česnek****, kečup a nastrouhaný sýr.



* Pokud bych měl starší droždí, přidám do hrnku lžíci mouky a počkám 10 minut jestli vůbec napění
  To je rada spíš pro jiné recepty (např. koblihy) kde je nakynutí mnohem důležitější, tady to tak důležitý není
  Tady by stačilo hodit droždí do mléka, počkat minutu a pak nalít do mouky a smíchat, ale zdá se mi že ten komplikovanější postup pak zkrátí dobu kynutí možná až o polovinu.
** Někdy mísu ještě vymažu trochou oleje, těsto poté lze snázeji vytáhnout.
*** Oleje asi jak na řízky, do půlky tloušťky langoše
    rozhodně však dáváme míň než ve stáncích, tam v něm doslova plavou
**** česnek prolisuju do hrníčku, přidám trošku vody a malou špetku soli. Pak tím potírám langoše
     babička ho míchá (ve velmi velkém množství) s kečupem